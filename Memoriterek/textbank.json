{
    "poems":[
        {
            "title":"Odüsszeia",
            "author":"Homérosz",
            "recite":false,
            "active":"poems-checkbox-odusszeia",
            "verses":[
                "Férfiuról szólj nékem, Múzsa, ki sokfele bolygott\ns hosszan hányódott, földúlván szentfalu Tróját,\nsok nép városait, s eszejárását kitanulta,\ns tengeren is sok erős gyötrelmet tűrt a szivében,\nmenteni vágyva saját lelkét, társak hazatértét."
            ]
        },
        {
            "title":"Gyűlölöm azt",
            "author":"Anakreón",
            "recite":true,
            "active":"poems-checkbox-gyulolom",
            "verses":[
                "Gyűlölöm azt, aki telt kupa mellett, bort iszogatván,\nHáborut emleget és lélekölő viadalt.\nS kedvelem azt, aki bölcs és Aphrodité meg a Múzsák\nszép adományairól zengve szeretni tanít."
            ]
        },
        {
            "title":"Gyűlölök és szeretek",
            "author":"Catullus",
            "recite":true,
            "active":"poems-checkbox-odietamo",
            "verses":[
                ""
            ],
            "versions": {
                "Szabo": "Gyűlölök és szeretek. Miért? Nem tudom én se, de érzem:\nígy van ez, és a szívem élve keresztre feszít.",
                "Illyes": "Gyűlölök és szeretek. Kérded tán, mért teszem én ezt?\nMit tudom! Ezt érzem. Szenvedek, ezt tudom én.",
                "Kerenyi": "Gyűlölök és szeretek. Hogy mért teszem ezt, ugye kérded?\nMit tudom én. Így van: érzem és öl e kín.",
                "Catullus": "Odi et amo. Quare id faciam, fortasse requiris.\nNescio, sed fieri sentio et excrucior."
            }
        },
        {
            "title":"Halotti beszéd",
            "author":"ismeretlen középkori pap",
            "recite":false,
            "active":"poems-checkbox-halotti",
            "verses":[
                "Látjátuk feleim szümtükhel,\nmik vogymuk: isá, por ës homou\nvogymuk. Mënyi milosztben\nterömtevé elevé miü isëmüköt\nÁdámot, ës adutta valá neki\nparaadicsumot házoá."
            ]
        },
        {
            "title":"Ómagyar Mária-siralom",
            "author":"ismeretlen középkori pap",
            "recite":false,
            "active":"poems-checkbox-omagyar",
            "verses":[
                "Volék sirolm tudotlon.\nsirolmol sepedik,\nbuol oszuk, epedek,",
                "Választ világumtuul,\nzsidou fiodumtuul,\nézes ürümemtüül. ",
                "Ó én ézes urodum,\neggyen-igy fiodum,\nsírou anyát teküncsed,\nbuabeleül kinyuhhad!",
                "Szemem künyüel árad,\njunhum buol fárad.\nTe vérüd hullottya\nén junhum olélottya. ",
                "Világ világa,\nvirágnak virága,\nkeserüen kinzatul,\nvos szegekkel veretül!"
            ]
        },
        {
            "title":"Pannónia Dicsérete",
            "author":"Janus Pannonius",
            "recite":true,
            "active":"poems-checkbox-pannonia",
            "verses":[
                "Eddig Itália földjén termettek csak a könyvek,\nS most Pannónia is ontja a szép dalokat.\nSokra becsülnek már, a hazám is büszke lehet rám,\nSzellemem egyre dicsőbb, általa híres e föld!"
            ]
        },
        {
            "title":"Egy katonaének",
            "author":"Balassi Bálint",
            "recite":false,
            "active":"poems-checkbox-katonaenek",
            "verses":[
                "Vitézek, mi lehet ez széles föld felett\nszebb dolog az végeknél?\nHolott kikeletkor az sok szép madár szól,\nkivel ember ugyan él;\nMező jó illatot, az ég szép harmatot\nád, ki kedves mindennél. ",
                "Ellenség hírére vitézeknek szíve\ngyakorta ott felbuzdul,\nSőt azon kívül is, csak jó kedvébűl is\nvitéz próbálni indul,\nHolott sebesedik, öl, fog, vitézkedik,\nhomlokán vér lecsordul.",
                "Jó szerecsen lovak alattok ugrálnak,\nhogyha trombita riadt,\nKöztök ki strázsát áll, ki lováról leszáll,\nnyugszik reggel, hol virradt,\nMidőn éjten-éjjel csataviseléssel\nmindenik lankadt s fáradt.",
                "Óh, végbelieknek, ifjú vitézeknek\ndicséretes serege!\nKiknek ez világon szerteszerént vagyon\nmindeneknél jó neve,\nMint sok fát gyümölccsel, sok jó szerencsékkel\náldjon Isten mezőkbe!"
            ]
        },
        {
            "title":"Adj már csendességet...",
            "author":"Balassi Bálint",
            "recite":false,
            "active":"poems-checkbox-adjmar",
            "verses":[
                "Adj már csendességet, lelki békességet, mennybéli Úr!\nBujdosó elmémet ódd bútól szívemet, kit sok kín fúr!",
                "Sok ideje immár, hogy lelkem szomjan vár mentségére,\nŐrizd, ne hadd, ébreszd, haragod ne gerjeszd vesztségére!",
                "Nem kicsiny munkával, fiad halálával váltottál meg,\nKinek érdeméért most is szükségemet teljesíts meg!"
            ]
        },
        {
            "title":"Tartózkodó kérelem",
            "author":"Csokonai Vitéz Mihály",
            "recite":true,
            "active":"poems-checkbox-tartozkodo",
            "verses":[
                "A hatalmas szerelemnek\n    Megemésztő tüze bánt.\nTe lehetsz írja sebemnek,\n    Gyönyörű kis tulipánt!",
                "Szemeid szép ragyogása\n    Eleven hajnali tűz,\nAjakid harmatozása\n    Sok ezer gondot elűz.",
                "Teljesítsd angyali szókkal,\n    Szeretőd amire kért:\nEzer ambrózia csókkal\n    Fizetek válaszodért."
            ]
        },
        {
            "title":"A Reményhez",
            "author":"Csokonai Vitéz Mihály",
            "recite":true,
            "active":"poems-checkbox-remenyhez",
            "verses":[
                "Főldiekkel játszó\n    Égi tűnemény,\nIstenségnek látszó\n    Csalfa, vak Remény!\nKit teremt magának\n    A boldogtalan,\nS mint védangyalának,\n    Bókol úntalan.\nSíma száddal mit kecsegtetsz?\n    Mért nevetsz felém?\nKétes kedvet mért csepegtetsz\n    Még most is belém?\nCsak maradj magadnak!\n    Biztatóm valál;\nHittem szép szavadnak:\n    Mégis megcsalál.",
                "Kertem nárcisokkal\n    Végig űltetéd;\nCsörgő patakokkal\n    Fáim éltetéd;\nRám ezer virággal\n    Szórtad a tavaszt\nS égi boldogsággal\n    Fűszerezted azt.\nGondolatim minden reggel,\n    Mint a fürge méh,\nRepkedtek a friss meleggel\n    Rózsáim felé.\nEgy híjját esmértem\n    Örömimnek még:\nLilla szívét kértem;\n    S megadá az ég.",
                "Jaj, de friss rózsáim\n    Elhervadtanak;\nForrásim, zőld fáim\n    Kiszáradtanak;\nTavaszom, vígságom\n    Téli búra vált;\nRégi jó világom\n    Méltatlanra szállt.\nÓh! csak Lillát hagytad volna\n    Csak magát nekem:\nMost panaszra nem hajolna\n    Gyászos énekem.\nKarja közt a búkat\n    Elfelejteném,\nS a gyöngykoszorúkat\n    Nem irígyleném.",
                "Hagyj el, óh Reménység!\n    Hagyj el engemet;\nMert ez a keménység\n    Úgyis eltemet.\nÉrzem: e kétségbe\n    Volt erőm elhágy,\nFáradt lelkem égbe,\n    Testem főldbe vágy.\nNékem már a rét hímetlen,\n    A mező kisűlt,\nA zengő liget kietlen,\n    A nap éjre dűlt.\nBájoló lágy trillák!\n    Tarka képzetek!\nKedv! Remények! Lillák!\n    Isten véletek!"
            ]
        },
        {
            "title":"A közelítő tél",
            "author":"Berzsenyi Dániel",
            "recite":true,
            "active":"poems-checkbox-kozelito",
            "verses":[
                "Hervad már ligetünk, s díszei hullanak,\nTarlott bokrai közt sárga levél zörög.\nNincs rózsás labyrinth, s balzsamos illatok\nKözt nem lengedez a Zephyr."
            ]
        },
        {
            "title":"A magyarokhoz (I.)",
            "author":"Berzsenyi Dániel",
            "recite":true,
            "active":"poems-checkbox-magyarokhoz",
            "verses":[
                "Romlásnak indult hajdan erős magyar!\nNem látod, Árpád vére miként fajul?\n    Nem látod a bosszús egeknek\n    Ostorait nyomorult hazádon?"
            ]
        },
        {
            "title":"Osztályrészem",
            "author":"Berzsenyi Dániel",
            "recite":true,
            "active":"poems-checkbox-osztalyreszem",
            "verses":[
                "Partra szállottam. Levonom vitorlám.\nA szelek mérgét nemesen kiálltam.\nSok Charybdis közt, sok ezer veszélyben\nIzzada orcám."
            ]
        },
        {
            "title":"Himnusz",
            "author":"Kölcsey Ferenc",
            "recite":true,
            "active":"poems-checkbox-himnusz",
            "verses":[
                "Isten, áldd meg a magyart\nJó kedvvel, bőséggel,\nNyújts feléje védő kart,\nHa küzd ellenséggel;\nBal sors akit régen tép,\nHozz rá víg esztendőt,\nMegbünhödte már e nép\nA multat s jövendőt!",
                "Őseinket felhozád\nKárpát szent bércére,\nÁltalad nyert szép hazát\nBendegúznak vére.\nS merre zúgnak habjai\nTiszának, Dunának,\nÁrpád hős magzatjai\nFelvirágozának.",
                "Értünk Kunság mezein\nÉrt kalászt lengettél,\nTokaj szőlővesszein\nNektárt csepegtettél.\nZászlónk gyakran plántálád\nVad török sáncára,\nS nyögte Mátyás bús hadát\nBécsnek büszke vára.",
                "Hajh, de bűneink miatt\nGyúlt harag kebledben,\nS elsújtád villámidat\nDörgő fellegedben,\nMost rabló mongol nyilát\nZúgattad felettünk,\nMajd töröktől rabigát\nVállainkra vettünk.",
                "Hányszor zengett ajkain\nOzman vad népének\nVert hadunk csonthalmain\nGyőzedelmi ének!\nHányszor támadt tenfiad\nSzép hazám kebledre,\nS lettél magzatod miatt\nMagzatod hamvvedre!",
                "Bújt az üldözött s felé\nKard nyúl barlangjában,\nSzerte nézett s nem lelé\nHonját a hazában,\nBércre hág és völgybe száll,\nBú s kétség mellette,\nVérözön lábainál,\nS lángtenger fölette.",
                "Vár állott, most kőhalom,\nKedv s öröm röpkedtek,\nHalálhörgés, siralom\nZajlik már helyettek.\nS ah, szabadság nem virúl\nA holtnak véréből,\nKínzó rabság könnye hull\nÁrvánk hő szeméből!",
                "Szánd meg Isten a magyart\nKit vészek hányának,\nNyújts feléje védő kart\nTengerén kínjának.\nBal sors akit régen tép,\nHozz rá víg esztendőt,\nMegbünhödte már e nép\nA multat s jövendőt!"
            ]
        },
        {
            "title":"Huszt",
            "author":"Kölcsey Ferenc",
            "recite":true,
            "active":"poems-checkbox-huszt",
            "verses":[
                "Bús düledékeiden, Husztnak romvára megállék;\nCsend vala, felleg alól szállt fel az éjjeli hold.\nSzél kele most, mint sír szele kél; s a csarnok elontott\nOszlopi közt lebegő rémalak inte felém.",
                "És mond: Honfi, mit ér epedő kebel e romok ormán?\nRégi kor árnya felé visszamerengni mit ér?\nMessze jövendővel komolyan vess öszve jelenkort;\nHass, alkoss, gyarapíts: s a haza fényre derűl!"
            ]
        },
        {
            "title":"Emléklapra",
            "author":"Kölcsey Ferenc",
            "recite":false,
            "active":"poems-checkbox-emleklapra",
            "verses":[
                "Négy szócskát üzenek, vésd jól kebeledbe, s fiadnak\nHagyd örökűl ha kihúnysz: A HAZA MINDEN ELŐTT."
            ]
        },
        {
            "title":"Zrínyi második éneke",
            "author":"Kölcsey Ferenc",
            "recite":false,
            "active":"poems-checkbox-zrinyi",
            "verses":[
                "Te lásd meg, ó sors, szenvedő hazámat,\nVérkönnyel ázva nyög feléd!\nMert kánya, kígyó, féreg egyre támad,\nÉs marja, rágja kebelét.\nA méreg ég, és ömlik mély sebére,\nS ő védtelen küzd egyedűl,\nHatalmas, ó légy gyámja, légy vezére,\nVagy itt az óra, s végveszélybe dűl!",
                "Törvényem él. Hazád őrcsillagzatja\nSzülötti bűnein leszáll;\nSzelíd sugárit többé nem nyugtatja\nAz ősz apák sírhalminál.\nÉs más hon áll a négy folyam partjára,\nMás szózat és más keblü nép;\nS szebb arcot ölt e föld kies határa,\nHogy kedvre gyúl, ki bájkörébe lép."
            ]
        },
        {
            "title":"Szózat",
            "author":"Vörösmarty Mihály",
            "recite":true,
            "active":"poems-checkbox-szozat",
            "verses":[
                "Hazádnak rendületlenűl\nLégy híve, oh magyar ;\nBölcsőd az s majdan sírod is,\nMely ápol s eltakar.\n\nA nagy világon e kivűl\nNincsen számodra hely ;\nÁldjon vagy verjen sors keze :\nItt élned, halnod kell.",
                "Ez a föld, melyen annyiszor\nApáid vére folyt ;\nEz, melyhez minden szent nevet\nEgy ezred év csatolt.\n\nItt küzdtenek honért a hős\nÁrpádnak hadai ;\nItt törtek össze rabigát\nHunyadnak karjai.",
                "Szabadság! itten hordozák\nVéres zászlóidat,\nS elhulltanak legjobbjaink\nA hosszu harc alatt.\n\nÉs annyi balszerencse közt,\nOly sok viszály után,\nMegfogyva bár, de törve nem,\nÉl nemzet e hazán.",
                "S népek hazája, nagy világ !\nHozzád bátran kiált :\n‟Egy ezredévnyi szenvedés\nKér éltet vagy halált !”\n\nAz nem lehet, hogy annyi szív\nHiában onta vért,\nS keservben annyi hű kebel\nSzakadt meg a honért.",
                "Az nem lehet, hogy ész, erő,\nÉs oly szent akarat\nHiába sorvadozzanak\nEgy átoksúly alatt.\n\nMég jőni kell, még jőni fog\nEgy jobb kor, mely után\nBuzgó imádság epedez\nSzázezrek ajakán.",
                "Vagy jőni fog, ha jőni kell,\nA nagyszerű halál,\nHol a temetkezés fölött\nEgy ország vérben áll.\n\nS a sírt, hol nemzet sűlyed el,\nNépek veszik körűl,\nS az ember millióinak\nSzemében gyászköny űl.",
                "Légy híve rendületlenűl\nHazádnak, oh magyar :\nEz éltetőd, s ha elbukál,\nHantjával ez takar.\n\nA nagy világon e kivűl\nNincsen számodra hely ;\nÁldjon vagy verjen sors keze :\nItt élned, halnod kell."
            ]
        },
        {
            "title":"Gondolatok a könyvtárban",
            "author":"Vörösmarty Mihály",
            "recite":false,
            "active":"poems-checkbox-gondolatok",
            "verses":[
                "Országok rongya! könyvtár a neved,\nDe hát hol a könyv mely célhoz vezet?\nHol a nagyobb rész boldogsága? - Ment-e\nA könyvek által a világ elébb?",
                "Előttünk egy nemzetnek sorsa áll.\nHa azt kivíttuk a mély sülyedésből\nS a szellemharcok tiszta sugaránál\nOlyan magasra tettük, mint lehet,\nMondhatjuk, térvén őseink porához:\nKöszönjük élet! áldomásidat,\nEz jó mulatság, férfi munka volt!"
            ]
        },
        {
            "title":"Előszó",
            "author":"Vörösmarty Mihály",
            "recite":false,
            "active":"poems-checkbox-eloszo",
            "verses":[
                "Midőn ezt írtam, tiszta volt az ég.\nZöld ág virított a föld ormain.\nMunkában élt az ember mint a hangya:\nKüzdött a kéz, a szellem működött,\nLángolt a gondos ész, a szív remélt,\nS a béke izzadt homlokát törölvén\nMeghozni készült a legszebb jutalmat,\nAz emberüdvöt, melyért fáradott.\nÜnnepre fordúlt a természet, ami\nSzép és jeles volt benne, megjelent.",
                "Most tél van és csend és hó és halál.\nA föld megőszült;\nNem hajszálanként, mint a boldog ember,\nEgyszerre őszült az meg, mint az isten,\nKi megteremtvén a világot, embert,\nE félig istent, félig állatot,\nElborzadott a zordon mű felett\nÉs bánatában ősz lett és öreg."
            ]
        },
        {
            "title":"A bánat? egy nagy oceán",
            "author":"Petőfi Sándor",
            "recite":true,
            "active":"poems-checkbox-abanat",
            "verses":[
                "A bánat? egy nagy oceán.\nS az öröm?\nAz oceán kis gyöngye. Talán,\nMire fölhozom, össze is töröm."
            ]
        },
        {
            "title":"Fa leszek, ha",
            "author":"Petőfi Sándor",
            "recite":true,
            "active":"poems-checkbox-faleszek",
            "verses":[
                "Fa leszek, ha fának vagy virága.\nHa harmat vagy: én virág leszek.\nHarmat leszek, ha te napsugár vagy...\nCsak, hogy lényink egyesüljenek.",
                "Ha, leányka, te vagy a mennyország:\nAkkor én csillagá változom.\nHa, leányka, te vagy a pokol: (hogy\nEgyesüljünk) én elkárhozom."
            ]
        },
        {
            "title":"A XIX. század költői",
            "author":"Petőfi Sándor",
            "recite":false,
            "active":"poems-checkbox-xix",
            "verses":[
                "Ne fogjon senki könnyelműen\nA húrok pengetésihez!\nNagy munkát vállal az magára,\nKi most kezébe lantot vesz.\nHa nem tudsz mást, mint eldalolni\nSaját fájdalmad s örömed:\nNincs rád szüksége a világnak,\nS azért a szent fát félretedd.",
                "Pusztában bujdosunk, mint hajdan\nNépével Mózes bujdosott,\nS követte, melyet isten külde\nVezérül, a lángoszlopot.\nUjabb időkben isten ilyen\nLángoszlopoknak rendelé\nA költőket, hogy ők vezessék\nA népet Kánaán felé.",
                "Ha majd a bőség kosarából\nMindenki egyaránt vehet,\nHa majd a jognak asztalánál\nMind egyaránt foglal helyet,\nHa majd a szellem napvilága\nRagyog minden ház ablakán:\nAkkor mondhatjuk, hogy megálljunk,\nMert itt van már a Kánaán!"
            ]
        },
        {
            "title":"Toldi estéje",
            "author":"Arany János",
            "recite":true,
            "active":"poems-checkbox-toldi",
            "verses":[
                "Őszbe csavarodott a természet feje,\nDérré vált a harmat, hull a fák levele,\nRövidebb, rövidebb lesz a napnak útja,\nÉs hosszúkat alszik rá, midőn megfutja.",
                "Megpihen legszélén az égi határnak\nS int az öregeknek: ‟benneteket várlak!”\nMegrezdűl a feje sok öregnek erre:\nEgymásután mégis mennek a nyughelyre.",
                "‟Végső rendelkezést tennék: de hát minek?\nNem igen van: miről. S ha volna sincs: kinek.\nNem hagyok örököst... csak egy hű cselédet:\nAzt kötöm szivedre - - meg a magyar népet.",
                "Szeresd a magyart, de ne faragd le” - szóla,\n‟Erejét, formáját, durva kérgét róla:\nMert mi haszna símább, ha jól megfaragják?\nNehezebb eltörni a faragatlan fát.”"
            ]
        },
        {
            "title":"Epilógus",
            "author":"Arany János",
            "recite":false,
            "active":"poems-checkbox-epilogus",
            "verses":[
                "Az életet már megjártam.\nTöbbnyire csak gyalog jártam,\nGyalog bizon'...\nLegfölebb ha omnibuszon.",
                "Láttam sok kevély fogatot,\nFényes tengelyt, cifra bakot:\nS egy a lelkem!\nSoha meg se' irigyeltem.",
                "Az életet, ím, megjártam;\nNem azt adott, amit vártam:\nNéha többet,\nKérve, kellve, kevesebbet.",
                "Egy kis független nyugalmat,\nMelyben a dal megfoganhat,\nKértem kérve:\nS ő halasztá évrül-évre.",
                "Csöndes fészket zöld lomb árnyán,\nHova múzsám el-elvárnám,\nMely sajátom;\nBenne én és kis családom.",
                "Munkás, vidám öregséget,\nHol, mit kezdtem, abban véget...\nEnnyi volt csak;\nS hogy megint ültessek, oltsak.",
                "Most, ha adná is már, késő:\nEgy nyugalom vár, a végső:\nMert hogy' szálljon,\nBár kalitja már kinyitva,\nRab madár is, szegett szárnyon?"
            ]
        },
        {
            "title":"Góg és Magóg fia vagyok én",
            "author":"Ady Endre",
            "recite":true,
            "active":"poems-checkbox-gog",
            "verses":[
                "Góg és Magóg fia vagyok én,\nHiába döngetek kaput, falat\nS mégis megkérdem tőletek:\nSzabad-e sírni a Kárpátok alatt?",
                "Verecke híres útján jöttem én,\nFülembe még ősmagyar dal rivall,\nSzabad-e Dévénynél betörnöm\nÚj időknek új dalaival?",
                "Fülembe forró ólmot öntsetek,\nLegyek az új, az énekes Vazul,\nNe halljam az élet új dalait,\nTiporjatok reám durván, gazul.",
                "De addig sírva, kínban, mit se várva\nMégiscsak száll új szárnyakon a dal\nS ha elátkozza százszor Pusztaszer,\nMégis győztes, mégis új és magyar."
            ]
        },
        {
            "title":"Kocsi-út az éjszakában",
            "author":"Ady Endre",
            "recite":true,
            "active":"poems-checkbox-kocsiut",
            "verses":[
                "Milyen csonka ma a Hold,\nAz éj milyen sivatag, néma,\nMilyen szomoru vagyok én ma,\nMilyen csonka ma a Hold.",
                "Minden Egész eltörött,\nMinden láng csak részekben lobban,\nMinden szerelem darabokban,\nMinden Egész eltörött.",
                "Fut velem egy rossz szekér,\nUtána mintha jajszó szállna,\nFélig mély csönd és félig lárma,\nFut velem egy rossz szekér."
            ]
        },
        {
            "title":"A lírikus epilógja",
            "author":"Babits Mihály",
            "recite":false,
            "active":"poems-checkbox-lirikus",
            "verses":[
                "Csak én birok versemnek hőse lenni,\nelső s utolsó mindenik dalomban:\na mindenséget vágyom versbe venni,\nde még tovább magamnál nem jutottam.",
                "Én maradok: magam számára börtön,\nmert én vagyok az alany és a tárgy,\njaj én vagyok az ómega s az alfa."
            ]
        },
        {
            "title":"Jónás imája",
            "author":"Babits Mihály",
            "recite":true,
            "active":"poems-checkbox-jonas",
            "verses":[
                "Hozzám már hűtlen lettek a szavak,\nvagy én lettem mint túláradt patak\noly tétova céltalan parttalan\ns ugy hordom régi sok hiú szavam\nmint a tévelygő ár az elszakadt\nsövényt jelzőkarókat gátakat.",
                "Óh bár adna a Gazda patakom\nsodrának medret, biztos útakon\nvinni tenger felé, bár verseim\ncsücskére Tőle volna szabva rim\nelőre kész, s mely itt áll polcomon,\nszent Bibliája lenne verstanom, ...",
                "...hogy ki mint Jónás, rest szolgája, hajdan\nbujkálva, később mint Jónás a Halban\nleszálltam a kinoknak eleven\nsüket és forró sötétjébe, nem\nhárom napra, de három hóra, három\névre vagy évszázadra, megtaláljam,",
                "mielőtt egy mégvakabb és örök\nCethal szájában végkép eltünök,\na régi hangot s, szavaim hibátlan\nhadsorba állván, mint Ő sugja, bátran\nszólhassak s mint rossz gégémből telik\nés ne fáradjak bele estelig\nvagy míg az égi és ninivei hatalmak\nengedik hogy beszéljek s meg ne haljak."
            ]
        },
        {
            "title":"Hajnali részegség",
            "author":"Kosztolányi Dezső",
            "recite":false,
            "active":"poems-checkbox-hajnali",
            "verses":[
                "Elmondanám ezt néked. Ha nem unnád.\nMúlt éjszaka - háromkor - abbahagytam\na munkát.\nLe is feküdtem. Ám a gép az agyban\nzörgött tovább, kattogva-zúgva nagyban,\ncsak forgolódtam dühösen az ágyon,\nnem jött az álom.\nHívtam pedig, így és úgy, balga szókkal,\nszázig olvasva s mérges altatókkal...",
                "...Az, amit irtam, lázasan meredt rám.\nIzgatta szívem negyven cigarettám.\nMeg más egyéb is. A fekete. Minden.\nHát fölkelek, nem bánom az egészet,\nsétálgatok szobámba le- föl, ingben,\nköröttem a családi fészek,\na szájakon lágy, álombeli mézek\ns amint botorkálok itt, mint részeg,\naz ablakon kinézek.",
                "Várj csak, hogy is kezdjem, hogy magyarázzam?\nTe ismered a házam\ns ha emlékezni tudsz a\na hálószobámra, azt is tudhatod,\nmilyen szegényes, elhagyott\nilyenkor innen a Logodi-utca,\nahol lakom...",
                "...Tárt otthonokba látsz az ablakon.\nAz emberek feldöntve és vakon\nvízszintesen feküsznek\ns megforduló szemük kancsítva néz szét\nködébe csalfán csillogó eszüknek,\nmert a mindennapos agy-vérszegénység\nborult reájuk...",
                "...Mellettük a cipőjük, a ruhájuk\ns ők egy szobába zárva, mint dobozba,\nmelyet ébren szépítnek álmodozva,\nde - mondhatom - ha igy reá meredhetsz,\nminden lakás olyan, akár a ketrec,\nEgy keltőóra átketyeg a csöndből,\nsántítva baktat, nyomba felcsörömpöl...",
                "...és az alvóra szól a\nharsány riasztó: «ébredj a valóra».\nA ház is alszik, holtan és bután,\nmint majd száz év után,\nha összeomlik, gyom virít alóla\ns nem sejti senki róla,\nhogy otthonunk volt-e, vagy állat óla.",
                "De fönn, barátom, ott fönn a derűs ég,\nvalami tiszta, fényes nagyszerűség,\nreszketve és szilárdul, mint a hűség.\nAz égbolt,\negészen úgy, mint hajdanába rég volt,\nmint az anyám paplanja, az a kék folt,\nmint a vízfesték, mely írkámra szétfolyt,\ns a csillagok\nlélekző lelke csöndesen ragyog\na langyos őszi\néjjelbe, mely a hideget előzi,\nkimondhatatlan messze s odaát,\nők, akik nézték Hannibál hadát\ns most néznek engem, aki ide estem\nés állok egy ablakba, Budapesten.",
                "Én nem tudom, mi történt vélem ekkor,\nde úgy rémlett, egy szárny suhan felettem\ns felém hajol az, amit eltemettem\nrég, a gyerekkor.",
                "Olyan sokáig\nOámultam az égbolt gazdag csodáit,\nhogy már pirkadt is keleten s a szélben\na csillagok szikrázva, észrevétlen\nmeg-meglibegtek és távolba roppant\ntűzcsóva lobbant,\negy mennyei kastély kapuja tárult,\nkörötte láng gyult,\nvalami rebbent,\noszolni kezdett a vendégsereg fent....",
                "...a hajnali homály mély\nárnyékai közé lengett a báléj,\nkünn az előcsarnok fényárban úszott,\na házigazda a lépcsőn bucsúzott,\nelőkelő úr, az ég óriása,\na bálterem hatalmas glóriása\ns mozgás riadt, csilingelés, csodás,\nhalk női suttogás,\nmint amikor már vége van a bálnak\ns a kapusok kocsikért kiabálnak.",
                "Egy csipkefátyol\nlátszott, amint a távol\nhomályból\ngyémántosan aláfoly\negy messze kéklő,\npazar belépő,\nmelyet magára ölt egy drága, szép nő\nés rajt egy ékkő\nbehintve fénnyel ezt a néma békét...",
                "...a halovány ég túlvilági kékét,\nvagy tán egy angyal, aki szűzi,\nszép mozdulattal csillogó fejékét\nhajába tűzi\nés az álomnál csendesebben\negy arra ringó,\nkönnyűcske hintó\nmélyébe lebben\ns tovább robog kacér mosollyal ebben.\naztán amíg vad paripái futnak\na farsangosan-lángoló Tejutnak\narany konfetti-záporába sok száz\nbazár között, patkójuk fölsziporkáz.",
                "Szájtátva álltam\ns a boldogságtól föl-fölkiabáltam,\naz égbe bál van, minden este bál van\nés fölvilágolt mély értelme ennek\na régi, nagy titoknak, hogy a mennynek\ntündérei hajnalba hazamennek\nfényes körútjain a végtelennek.",
                "Virradtig\nmaradtam így és csak bámultam addig.\nEgyszerre szóltam: hát te mit kerestél\nezen a földön, mily silány regéket,\nmiféle ringyók rabságába estél,\nmily kézirat volt fontosabb tenéked,\nhogy annyi nyár múlt, annyi sok deres tél\nés annyi rest éj\ns csak most tünik szemedbe ez az estély?",
                "Ötven,\njaj ötven éve - lelkem visszadöbben -\nhalottjaim is itt-ott, egyre többen -\njaj, ötven éve tündököl fölöttem\nez a sok élő, fényes, égi szomszéd,\nki látja, hogy a könnyem morzsolom szét.\nSzóval bevallom néked, megtörötten\nföldig borultam s mindezt megköszöntem.",
                "Nézd csak, tudom, hogy nincsen mibe hinnem\ns azt is tudom, hogy el kell mennem innen.\nde pattanó szivem feszitve húrnak,\ndalolni kezdtem ekkor azúrnak,\nannak, kiről nem tudja senki, hol van,\nannak, kit nem lelek se most, se holtan.\nBizony, ma már, hogy izmaim lazúlnak,\núgy érzem én, barátom, hogy a porban,\nhol lelkek és göröngyök közt botoltam,\nmégis csak egy nagy, ismeretlen úrnak\nvendége voltam."
            ]
        },
        {
            "title":"Reménytelenül",
            "author":"József Attila",
            "recite":false,
            "active":"poems-checkbox-remenytelen",
            "verses":[
                "Lassan, tűnődve\n\nAz ember végül homokos,\nszomorú, vizes síkra ér,\nszétnéz merengve és okos\nfejével biccent, nem remél.",
                "Én is így próbálok csalás\nnélkül szétnézni könnyedén.\nEzüstös fejszesuhanás\njátszik a nyárfa levelén.",
                "A semmi ágán ül szivem,\nkis teste hangtalan vacog,\nköréje gyűlnek szeliden\ns nézik, nézik a csillagok."
            ]
        },
        {
            "title":"Óda",
            "author":"József Attila",
            "recite":false,
            "active":"poems-checkbox-oda",
            "verses":[
                "Itt ülök csillámló sziklafalon.\nAz ifju nyár\nkönnyű szellője, mint egy kedves\nvacsora melege, száll.\nSzoktatom szívemet a csendhez.\nnem oly nehéz -\nidesereglik, ami tovatűnt,\na fej lehajlik és lecsüng\na kéz.",
                "Nézem a hegyek sörényét -\nhomlokod fényét\nvillantja minden levél.\nAz úton senki, senki,\nlátom, hogy meglebbenti\nszoknyád a szél.\nÉs a törékeny lombok alatt\nlátom előrebiccenni hajad,\nmegrezzenni lágy emlőidet és\n- amint elfut a Szinva-patak -\ním újra látom, hogy fakad\na kerek fehér köveken,\nfogaidon a tündér nevetés.",
                "Óh mennyire szeretlek téged,\nki szóra bírtad egyaránt\na szív legmélyebb üregeiben\ncseleit szövő, fondor magányt\ns a mindenséget.\nKi mint vízesés önnön robajától,\nelválsz tőlem és halkan futsz tova,\nmíg én, életem csúcsai közt, a távol\nközelében, zengem, sikoltom,\nverődve földön és égbolton,\nhogy szeretlek, te édes mostoha!",
                "Szeretlek, mint anyját a gyermek,\nmint mélyüket a hallgatag vermek,\nszeretlek, mint a fényt a termek,\nmint lángot a lélek, test a nyugalmat!\nSzeretlek, mint élni szeretnek\nhalandók, amíg meg nem halnak.",
                "Minden mosolyod, mozdulatod, szavad,\nőrzöm, mint hulló tárgyakat a föld.\nElmémbe, mint a fémbe a savak,\nösztöneimmel belemartalak,\nte kedves, szép alak,\nlényed ott minden lényeget kitölt.",
                "A pillanatok zörögve elvonulnak,\nde te némán ülsz fülemben.\nCsillagok gyúlnak és lehullnak,\nde te megálltál szememben.\nÍzed, miként a barlangban a csend,\nszámban kihűlve leng\ns a vizes poháron kezed,\nrajta a finom erezet,\nföl-földereng.",
                "Óh, hát miféle anyag vagyok én,\nhogy pillantásod metsz és alakít?\nMiféle lélek és miféle fény\ns ámulatra méltó tünemény,\nhogy bejárhatom a semmiség ködén\ntermékeny tested lankás tájait?\n\nS mint megnyílt értelembe az ige,\nalászállhatok rejtelmeibe!...",
                "Vérköreid, miként a rózsabokrok,\nreszketnek szüntelen.\nViszik az örök áramot, hogy\norcádon nyíljon ki a szerelem\ns méhednek áldott gyümölcse legyen.\nGyomrod érzékeny talaját\na sok gyökerecske át meg át\nhímezi, finom fonalát\ncsomóba szőve, bontva bogját -\nhogy nedűid sejtje gyűjtse sok raját\ns lombos tüdőd szép cserjéi saját\ndicsőségüket susogják!",
                "Az örök anyag boldogan halad\nbenned a belek alagútjain\nés gazdag életet nyer a salak\na buzgó vesék forró kútjain!\nHullámzó dombok emelkednek,\ncsillagképek rezegnek benned,\ntavak mozdulnak, munkálnak gyárak,\nsürög millió élő állat,\nbogár,\nhinár,\na kegyetlenség és a jóság;\nnap süt, homályló északi fény borong -\ntartalmaidban ott bolyong\naz öntudatlan örökkévalóság.",
                "Mint alvadt vérdarabok,\núgy hullnak eléd\nezek a szavak.\nA lét dadog,\ncsak a törvény a tiszta beszéd.\nDe szorgos szerveim, kik újjászülnek\nnapról napra, már fölkészülnek,\nhogy elnémuljanak.",
                "De addig mind kiált -\nKit két ezer millió embernek\nsokaságából kiszemelnek,\nte egyetlen, te lágy\nbölcső, erős sír, eleven ágy,\nfogadj magadba!...",
                "(Milyen magas e hajnali ég!\nSeregek csillognak érceiben.\nBántja szemem a nagy fényesség.\nEl vagyok veszve, azt hiszem.\nHallom, amint fölöttem csattog,\nver a szivem.)",
                "(Visz a vonat, megyek utánad,\ntalán ma még meg is talállak,\ntalán kihűl e lángoló arc,\ntalán csendesen meg is szólalsz:\n\nCsobog a langyos víz, fürödj meg!\nIme a kendő, törülközz meg!\nSül a hús, enyhítse étvágyad!\nAhol én fekszem, az az ágyad.)"
            ]
        },
        {
            "title":"Valaki jár a fák hegyén",
            "author":"Kányádi Sándor",
            "recite":true,
            "active":"poems-checkbox-valaki",
            "verses":[
                "valaki jár a fák hegyén\nki gyújtja s oltja csillagod\ncsak az nem fél kit a remény\nmár végképp magára hagyott",
                "én félek még reménykedem\nez a megtartó irgalom\na gondviselő félelem\nkísért eddigi utamon",
                "valaki jár a fák hegyén\nvajon amikor zuhanok\nmeggyújt-e akkor még az én\ntüzemnél egy új csillagot",
                "vagy engem is egyetlenegy\nsötétlő maggá összenyom\ns nem villantja föl lelkemet\negy megszülető csillagon",
                "valaki jár a fák hegyén\nmondják úr minden porszemen\nmondják hogy maga a remény\nmondják maga a félelem"
            ]
        },
        {
            "title":"Halotti beszéd a hulló leveleknek",
            "author":"Reményik Sándor",
            "recite":false,
            "active":"poems-checkbox-hleveleknek",
            "verses":[
                "Látjátok feleim, hogy mik vagyunk?\nBizony bíbor és bronz és arany\nÉs örökkévaló szent szépség vagyunk.\nAhogy halódunk, hullunk nesztelen:\nBizony, e világ dőre, esztelen\nPompájánál nagyobb pompa vagyunk...",
                "...Nem történhetik velünk semmi sem,\nMi megronthatná szép, igaz-magunk.\nMíg a fán vagyunk: napban ragyogunk\nS ha alászállunk: vár a hűs avar,\nTestvér-levél testvér-lombot takar,\nOtt is otthon vagyunk..."
            ]
        },
        {
            "title":"Hetedik ecloga",
            "author":"Radnóti Miklós",
            "recite":false,
            "active":"poems-checkbox-hetedik",
            "verses":[
                "...Búvó otthoni táj! Ó, megvan-e még az az otthon?\nBomba sem érte talán? s van, mint amikor bevonultunk?\nÉs aki jobbra nyöszörg, aki balra hever, hazatér-e?\nMondd, van-e ott haza még, ahol értik e hexametert is? ...",
                "...Ékezetek nélkül, csak sort sor alá tapogatva,\núgy irom itt a homályban a verset, mint ahogy élek,\nvaksin, hernyóként araszolgatván a papíron;\nzseblámpát, könyvet, mindent elvettek a Lager\nőrei s posta se jön, köd száll le csupán barakunkra..."
            ]
        },
        {
            "title":"Március",
            "author":"Áprily Lajos",
            "recite":false,
            "active":"poems-checkbox-marcius",
            "verses":[
                "A nap tüze, látod,\na fürge diákot\na hegyre kicsalta: a csúcsra kiállt.\nCsengve, nevetve\nkibuggyan a kedve\ns egy ős evoét a fénybe kiált.",
                "Régi, kiszáradt\ntó vize árad,\nnéma kutakban a víz kibuzog.\nZeng a picinyke\nszénfejű cinke\nvíg dithyrambusa: dactilusok."
            ]
        },
        {
            "title":"Ki viszi át a szerelmet",
            "author":"Nagy László",
            "recite":true,
            "active":"poems-checkbox-kivisziat",
            "verses":[
                "Létem ha végleg lemerűlt,\nki imád tücsök-hegedűt?\nLángot ki lehel deres ágra?\nKi feszül föl a szivárványra?\nLágy hantú mezővé a szikla-\ncsípőket ki öleli sírva?",
                "Ki becéz falban megeredt\nhajakat, verőereket?\nS dúlt hiteknek kicsoda állít\nkáromkodásból katedrálist?\nLétem ha végleg lemerűlt,\nki rettenti a keselyűt!\nS ki viszi át fogában tartva\na Szerelmet a túlsó partra!"
            ]
        },
        {
            "title":"Ágnes asszony",
            "author":"Arany János",
            "recite":true,
            "active":"poems-checkbox-ballada",
            "verses": 
            [
                ""
            ],
            "balladak": [[
                "Ágnes asszony a patakban\nFehér lepedőjét mossa;\nFehér leplét, véres leplét\nA futó hab elkapdossa.\nOh! irgalom atyja, ne hagyj el.",
                "Odagyűl az utcagyermek:\nÁgnes asszony, mit mos kelmed?\n„Csitt te, csitt te! csibém vére\nKeveré el a gyolcs leplet.”\nOh! irgalom atyja, ne hagyj el.",
                "Összefutnak a szomszédnők:\nÁgnes asszony, hol a férjed?\n„Csillagom, hisz ottbenn alszik!\nNe menjünk be, mert fölébred.”\nOh! irgalom atyja, ne hagyj el.",
                "Jön a hajdu: Ágnes asszony,\nA tömlöcbe gyere mostan.\n„Jaj, galambom, hogy’ mehetnék,\nMíg e foltot ki nem mostam!”\nOh! irgalom atyja, ne hagyj el.",
                "Mély a börtön: egy sugár-szál\nOdaférni alig képes;\nEgy sugár a börtön napja,\nÉje pedig rémtül népes.\nOh! irgalom atyja, ne hagyj el.",
                "Szegény Ágnes naphosszanta\nNéz e kis világgal szembe,\nNéz merően, - a sugárka\nMind beléfér egy fél szembe.\nOh! irgalom atyja, ne hagyj el.",
                "Mert, alighogy félre fordul,\nRémek tánca van körűle;\nHa ez a kis fény nem volna,\nÚgy gondolja: megőrűlne.\nOh! irgalom atyja, ne hagyj el.",
                "Ím azonban, időtelve,\nBörtönének zárja nyílik:\nÁgnes a törvény előtt\nMegáll szépen, ahogy illik.\nOh! irgalom atyja, ne hagyj el.",
                "Öltözetjét rendbe hozza,\nKendőjére fordít gondot,\nSzöghaját is megsimítja\nNehogy azt higgyék: megbomlott.\nOh! irgalom atyja, ne hagyj el.",
                "Hogy belép, a zöld asztalnál\nTisztes őszek űlnek sorra;\nSzánalommal néznek ő rá,\nEgy se mérges, vagy mogorva.\nOh! irgalom atyja, ne hagyj el.",
                "„Fiam, Ágnes, mit miveltél?\nSzörnyü a bűn, terhes a vád;\nKi a tettet végrehajtá\nSzeretőd ím maga vall rád.”\nOh! irgalom atyja, ne hagyj el.",
                "„Ő bitón fog veszni holnap,\nŐ, ki férjedet megölte;\nHoltig vízen és kenyéren\nRaboskodva bünhödöl te.”\nOh! irgalom atyja, ne hagyj el.",
                "Körültekint Ágnes asszony,\nMeggyőződni ép eszérül;\nHallja a hangot, érti a szót,\nS míg azt érti: „meg nem őrül.”\nOh! irgalom atyja, ne hagyj el.",
                "De amit férjéről mondtak\nA szó oly visszásan tetszik;\nAz világos csak, hogy őt\nHaza többé nem eresztik.\nOh! irgalom atyja, ne hagyj el.",
                "Nosza sírni, kezd zokogni,\nSűrü záporkönnye folyván:\nLiliomról pergő harmat,\nHulló vizgyöngy hattyu tollán.\nOh! irgalom atyja, ne hagyj el.",
                "„Méltóságos nagy uraim!\nNézzen Istent kegyelmetek:\nSürgetős munkám van otthon,\nFogva én itt nem űlhetek.”\nOh! irgalom atyja, ne hagyj el.",
                "„Mocsok esett lepedőmön,\nKi kell a vérfoltot vennem!\nJaj, ha e szenny ott maradna,\nHová kéne akkor lennem!”\nOh! irgalom atyja ne hagyj el.",
                "Összenéz a bölcs törvényszék\nHallatára ily panasznak.\nCsendesség van. Hallgat a száj,\nCsupán a szemek szavaznak.\nOh! irgalom atyja, ne hagyj el.",
                "„Eredj haza, szegény asszony!\nMosd fehérre mocskos lepled;\nEredj haza, Isten adjon\nErőt ahhoz és kegyelmet.”\nOh! irgalom atyja, ne hagyj el.",
                "S Ágnes asszony a patakban\nLepedőjét újra mossa;\nFehér leplét, tiszta leplét\nA futó hab elkapdossa.\nOh! irgalom atyja, ne hagyj el",
                "Mert hiában tiszta a gyolcs,\nBenne többé semmi vérjel:\nÁgnes azt még egyre látja\nS épen úgy, mint akkor éjjel.\nOh! irgalom atyja, ne hagyj el.",
                "Virradattól késő estig\nÁll a vízben, széke mellett:\nHab zilálja rezgő árnyát,\nHaja fürtét kósza szellet.\nOh! irgalom atyja, ne hagyj el.",
                "Holdvilágos éjjelenkint,\nMikor a víz fodra csillog,\nMaradozó csattanással,\nFehér sulyka messze villog.\nOh! irgalom atyja, ne hagyj el.",
                "És ez így megy évrül-évre,\nTélen-nyáron, szünet nélkül;\nHarmat-arca hő napon ég,\nGyönge térde fagyban kékül.\nOh! irgalom atyja, ne hagyj el.",
                "Őszbe fordul a zilált haj,\nMár nem holló, nem is ében;\nTorz-alakú ránc verődik\nSzanaszét a síma képen.\nOh! irgalom atyja, ne hagyj el.",
                "S Ágnes asszony a patakban\nRégi rongyát mossa, mossa -\nFehér leple foszlányait\nA szilaj hab elkapdossa.\nOh! irgalom atyja, ne hagyj el."
            ],
            [
                "Sűrű setét az éj,\nDühöng a déli szél,\nJó Budavár magas\nTornyán az érckakas\nCsikorog élesen.",
                "„Ki az? mi az? vagy úgy -”\n„Fordulj be és alugy\nUram László király:\nA zápor majd eláll,\nAz veri ablakod.”",
                "A felhő megszakad,\nNyilása tűz, patak;\nZúgó sebes özönt\nA rézcsatorna önt\nBudának tornyiról.",
                "„Miért zúg a tömeg?\nKivánja eskümet?”\n„A nép, uram király,\nCsendes, mint a halál,\nCsupán a menny dörög.”",
                "Megcsörren a bilincs,\nLehull, gazdája nincs:\nBuda falán a rab\n- Egy-egy felhődarab -\nEreszkedik alá.",
                "„Hah! láncát tépi a\nHunyadi két fia -”\n„Uram, uram, ne félj!\nLászló, tudod, nem él\nS a gyermek, az fogoly.”",
                "Mélyen a vár alatt\nVonúl egy kis csapat;\nOlyan rettegve lép,\nMost lopja életét...\nKanizsa, Rozgonyi.",
                "„Kettőzni kell az őrt,\nKivált Mátyás előtt!”\n„Mátyás, az itt maradt,\nHanem a többi rab -\nNincsen, uram, sehol.”",
                "A felhő kimerült,\nA szélvihar elült,\nLágyan zsongó habok\nEzer kis csillagot\nRengetnek a Dunán.",
                "„El! míg lehet s szabad!\nCseh-földön biztosabb.”\n„Miért e félelem?\nHallgat minden elem\nÉg s föld határa közt.”",
                "Az alvó aluszik,\nA bujdosó buvik;\nHa zörren egy levél,\nPoroszlót jőni vél\nKanizsa, Rozgonyi.",
                "„Messze még a határ?\nMinden perc egy halál!”\n„Legitten átkelünk,\nNe félj uram: velünk\nA gyermek, a fogoly.”",
                "Az alvó felvirad,\nA bujdosó riad;\nSzellő sincsen, de zúg,\nFelhő sincsen, de búg\nS villámlik messziről.",
                "„Oh adj, oh adj nekem\nHűs cseppet, hű csehem!”\n„Itt a kehely, igyál,\nUram, László király,\nEnyhít... mikép a sír!”",
                "Állj meg, boszú, megállj:\nCseh földön űl a rab;\nCseh földben a király,\nMindég is ott marad,\nDe visszajő a rab...!"
            ],
            [
                "Edward király, angol király\nLéptet fakó lován:\nHadd látom, úgymond, mennyit ér\nA velszi tartomány.",
                "Van-e ott folyó és földje jó?\nLegelőin fű kövér?\nHasznált-e a megöntözés:\nA pártos honfivér?",
                "S a nép, az istenadta nép,\nHa oly boldog-e rajt’\nMint akarom, s mint a barom,\nMelyet igába hajt?",
                "Felség! valóban koronád\nLegszebb gyémántja Velsz:\nFöldet, folyót, legelni jót,\nHegy-völgyet benne lelsz.",
                "S a nép, az istenadta nép\nOly boldog rajta, Sire!\nKunyhói mind hallgatva, mint\nMegannyi puszta sir.",
                "Edward király, angol király\nLéptet fakó lován:\nKörötte csend amerre ment,\nÉs néma tartomány.",
                "Montgomery a vár neve,\nHol aznap este szállt;\nMontgomery, a vár ura,\nVendégli a királyt.",
                "Vadat és halat, s mi jó falat\nSzem-szájnak ingere,\nSürgő csoport, száz szolga hord,\nHogy nézni is tereh;",
                "S mind, amiket e szép sziget\nÉtelt-italt terem;\nS mind, ami bor pezsegve forr\nTúl messzi tengeren.",
                "Ti urak, ti urak! hát senkisem\nKoccint értem pohárt?\nTi urak, ti urak!... ti velsz ebek!\nNe éljen Eduárd?",
                "Vadat és halat, s mi az ég alatt\nSzem-szájnak kellemes,\nAzt látok én: de ördög itt\nBelül minden nemes.",
                "Ti urak, ti urak, hitvány ebek!\nNe éljen Eduárd?\nHol van, ki zengje tetteim -\nElő egy velszi bárd!",
                "Egymásra néz a sok vitéz,\nA vendég velsz urak;\nOrcáikon, mint félelem,\nSápadt el a harag.",
                "Szó bennszakad, hang fennakad,\nLehellet megszegik. -\nAjtó megől fehér galamb,\nŐsz bárd emelkedik.",
                "Itt van, király, ki tetteidet\nElzengi, mond az agg;\nS fegyver csörög, haló hörög\nAmint húrjába csap.",
                "„Fegyver csörög, haló hörög,\nA nap vértóba száll,\nVérszagra gyűl az éji vad:\nTe tetted ezt, király!",
                "Levágva népünk ezrei,\nHalomba, mint kereszt,\nHogy sírva tallóz aki él:\nKirály, te tetted ezt!”",
                "Máglyára! el! igen kemény -\nParancsol Eduárd -\nHa! lágyabb ének kell nekünk;\nS belép egy ifju bárd.",
                "„Ah! lágyan kél az esti szél\nMilford-öböl felé;\nSzüzek siralma, özvegyek\nPanasza nyög belé.",
                "Ne szülj rabot, te szűz! anya\nNe szoptass csecsemőt!...”\nS int a király. S elérte még\nA máglyára menőt.",
                "De vakmerőn s hivatlanúl\nElőáll harmadik;\nKobzán a dal magára vall,\nEz íge hallatik:",
                "„Elhullt csatában a derék -\nNo halld meg, Eduárd:\nNeved ki diccsel ejtené,\nNem él oly velszi bárd.",
                "„Emléke sír a lanton még -\nNo halld meg, Eduárd:\nÁtok fejedre minden dal,\nMelyet zeng velszi bárd.”",
                "Meglátom én! - S parancsot ád\nKirály rettenetest:\nMáglyára, ki ellenszegűl,\nMinden velsz énekest!",
                "Szolgái szét száguldanak,\nOrszág-szerin, tova.\nMontgomeryben így esett\nA híres lakoma. -",
                "S Edvárd király, angol király\nVágtat fakó lován;\nKörötte ég földszint az ég:\nA velszi tartomány.",
                "Ötszáz, bizony, dalolva ment\nLángsírba velszi bárd:\nDe egy se birta mondani\nHogy: éljen Eduárd. -",
                "Ha, ha! mi zúg?... mi éji dal\nLondon utcáin ez?\nFelköttetem a lord-majort,\nHa bosszant bármi nesz!",
                "Áll néma csend; légy szárnya bent,\nSe künn, nem hallatik:\n„Fejére szól, ki szót emel!\nKirály nem alhatik.”",
                "Ha, ha! elő síp, dob, zene!\nHarsogjon harsona:\nFülembe zúgja átkait\nA velszi lakoma...",
                "De túl zenén, túl síp-dobon,\nRiadó kürtön át:\nÖtszáz énekli hangosan\nA vértanúk dalát."
            ]
        ]
        }
    ]
}